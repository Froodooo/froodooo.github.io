---
layout: post
title: De startdag
date: 2021-02-05 18:31 +0100
image: /uploads/braden-collum-9HI8UJMSdZA-unsplash.jpg
tags:
- Aan de Slag voor de Klas
---

Niet terug in de collegebanken, maar thuis achter een computerscherm, zoals dat al bijna een jaar lang gaat. De startdag van [ASK](https://www.uva.nl/programmas/lerarenopleiding/aan-de-slag-voor-de-klas/aan-de-slag-voor-de-klas.html) had een andere invulling dan vooraf gedacht. Toch was het leuk om meerdere schermen met digitale hoofdjes te zien, allen even gemotiveerd om zich over een jaar of twee officieel leraar te mogen noemen. Hongerig naar het eerste beetje kennis, als een groep basisscholieren op de eerste dag na de grote vakantie.

![](/uploads/braden-collum-9HI8UJMSdZA-unsplash.jpg)
*Foto van [Braden Collum](https://unsplash.com/@bradencollum)*

Naast organisatorische- en inhoudelijke informatie over de opleiding waren de grootste vragen: wat is jouw identiteit als leraar? Hoe zie je je toekomst voor de klas? En: wat is jouw visie op onderwijs? Ter ondersteuning van die laatste vraag werd ons een drietal visies voorgeschoteld. De [visible learning](https://visible-learning.org/) van John Hattie bijvoorbeeld, die betoogt dat het leerproces zichtbaar moet zijn, voor zowel de leerling als de leraar. En het einddoel: leerlingen die hun eigen en elkaars leraar worden. HÃ¨t recept voor levenslang leren. Of de quote "[Everyone can learn math](https://blogs.ams.org/matheducation/2019/02/01/everyone-can-learn-mathematics-to-high-levels-the-evidence-from-neuroscience-that-should-change-our-teaching/#more-2392)" van Jo Boaler, met het algemenere "onderzoekend leren" als voornaamste speerpunt. Zomaar twee voorbeelden van onderwijsgoeroes die je ter harte kunt nemen. Of niet, natuurlijk.

Na de formaliteiten van de check-in en het assesment gaat het nu dan echt beginnen. We moeten aan de bak. Getuige het enthousiasme tijdens de startdag lijkt iedereen daar meer dan klaar voor.