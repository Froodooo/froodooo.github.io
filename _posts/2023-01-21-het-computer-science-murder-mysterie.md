---
layout: post
title: Het Computer Science Murder mysterie
date: 2023-01-21 16:20 +0100
image: /uploads/csmurdermystery.jpg
tags:
  - Teach
  - Learn
---

Vlak voor de kerstvakantie 22/23 heb ik met mijn leerlingen van 3V het [Computer Science Murder Mystery](https://www.tes.com/teaching-resource/computer-science-murder-mystery-activity-12092661) ([Nederlandse versie](https://drive.google.com/drive/folders/1VftaDFtOc3HfphvLh0jZan-8u9REgatb)) gespeeld.

![Computer Science Murder Mystery](/uploads/csmurdermystery.jpg)

Tijdens deze activiteit proberen leerlingen in groepjes (in mijn geval groepjes van 3) een moordmysterie op te lossen. Dit doen ze aan de hand van een interactieve PowerPoint-presentatie. Hierin kunnen ze verschillende personen “interviewen”. De groepjes kunnen pas de verklaring van een persoon lezen als ze een informatica-gerelateerde vraag goed beantwoorden. Deze vragen kun je natuurlijk ook aanpassen op basis van je huidige module (van informatica of een ander vak), waardoor deze activiteit met enig aanpassingswerk altijd wel te gebruiken is. Of je gebruikt 'm gewoon zoals 'ie nu is.