---
title: Venator 1
layout: page
comments: false
---

<div id="content"><ol>
<li><a href="/garden/tim-ferriss">Tim Ferriss</a> praat in <a href="https://tim.blog/2023/04/21/derek-sivers/">één van zijn recente podcasts</a> met auteur en entrepreneur <a href="/garden/derek-sivers">Derek Sivers</a>, onder andere over "tech independence". Oftewel: loskomen van de clouds van Google, Microsoft, Amazon en hun andere vriendjes. Sivers legt in die podcast in duidelijke (maar wel technische) stappen uit op welke manier je Google Drive kunt vervangen voor een privé-opslagruimte, hoe je Wordpress kunt inruilen voor een eigen gehoste website en hoe je je eigen domein kunt gebruiken voor het ontvangen en verzenden van e-mail.</li>
<li>Je moet wel redelijk technisch onderlegd zijn om al deze zaken zelf uit te zoeken. Gelukkig is <a href="/garden/derek-sivers">Derek Sivers</a> bezig met het schrijven van <a href="https://sive.rs/ti">een handleiding om je stap voor stap uit de klauwen van de grote techbedrijven los te wrikken</a>. Daarin staat precies wat je moet doen; zelfs als je in het begin weinig van al die commandoregeltjes snapt, heb je uiteindelijk toch een eigen domein, met een eigen opslagruimte en een begin van je eigen website op je eigen server. Zeker waard om te proberen, als het niet bevalt kun je al die producten gemakkelijk weer vaarwel zeggen.</li>
<li>Op dit moment ontbreekt het stappenplan voor het ontvangen- en verzenden van e-mail nog, maar dat zal ongetwijfeld snel veranderen. Houd <a href="https://sive.rs/ti">Sivers' pagina over technical independence</a> de komende tijd dus goed in de gaten.</li>
<li>Een paar jaar geleden heb ik met veel plezier de fictieboeken <a href="https://www.goodreads.com/book/show/34928122-artemis">Artemis</a> (over een stad op de maan) en <a href="https://www.goodreads.com/book/show/18007564-the-martian">The Martian</a> (over de eerste mens op Mars) gelezen. Bijna twee jaar geleden heeft de schrijver, Andy Weir, een volgend boek geschreven, genaamd <a href="https://www.goodreads.com/book/show/54493401-project-hail-mary">Project Hail Mary</a> (over een interstellaire missie om de mensheid te redden). Allemaal boeken binnen hetzelfde thema (ruimtefictie) en allemaal een heerlijke achtbaanrit.</li>
<li>Het mooie aan de boeken van Weir is dat ze wetenschappelijk onderbouwd zijn. De gebeurtenissen zijn realistisch en zouden in onze werkelijkheid op dezelfde manier kunnen plaatsvinden. Minder fantasie, meer realiteit, dus. Ik ga snel verder om erachter te komen of de mensheid daadwerkelijk gered gaat worden.</li>
</ol>

<div class="backlinks">

<h2 id="backlinks">Backlinks</h2>

<ul>
<li><a href="/garden/-️-write">✍️ Write</a></li>
</ul>

</div>
</div>